<html>
<head>
</head>

<body>

<center><h1><u>Monitorul</u></h1></center>
<p>Dintre toate echipamentele periferice de iesire, monitorul este de departe cel mai utilizat.
Majoritatea monitoarelor calculatorelor de birou folosesc un tub catodic (Cathode Ray
Tube - CRT), in timp ce sistemele portabile incorporeaza ecrane cu cristale lichide
(Liquid Crystal Display - LCD). </p>

<ul>Caracteristicile principale ale monitoarelor sunt:
<li>Tehnologia utilizata. Introdusa in 1987, tehnologia VGA (Video Graphics Array)
este folosita si astazi, desi de-a lungul anilor a suferit o serie de imbunatatiri. In
1990 a fost prezentata tehnologia XGA (eXtended Graphics Array) care suporta o
rezolutie de 800x600 pixeli in 16,8 milioane de culori sau 1024x768 pixeli in
65536 de culori. Majoritatea monitoarelor folosesc tehnologia UXGA (Ultra
XGA). Aceasta ofera suport pentru 16,8 milioane de culori cu rezolutii de pana la
1600x1200 pixeli, depinzand de dimensiunea memoriei placii grafice. Un adaptor
UXGA preia informatia in format digital si o transforma in semnal analog prin
intermediul unui convertor (Digital-to-Analog Converter - DAC). Odata trecuta in
format analog, informatia este trimisa catre monitor prin intermediul cablului
VGA. Procesul de convertire a informatiilor din format digital in format analog
conduce la o diminuare a calitatii. Pentru a evita aceasta pierdere a fost conceput
un nou standard: Digital Video Interface - DVI. Astfel, informatia este transmisa
catre monitor direct in format digital.</li>
<li>Suprafata vizibila, determinata de proportia laturilor si dimensiunea diagonalei.
Marea majoritate a monitoarelor prezinta o proportie a laturilor de 4/3, ceea ce
inseamna ca raportul dintre dimensiunea latimii si cea a inaltimii ecranului este de
4 la 3. Cele mai intalnite dimensiuni ale diagonalei sunt de 15, 17, 19 si 21 inch.
Diagonalele ecranelor de la sistemele portabile sunt mai mici si variaza intre 12 si
15 inch. De notat ca o diagonala de 15 inch pentru un ecran LCD echivaleaza cu o
diagonala de 17 inch pe un ecran CRT. Dimensiunea suprafetei vizibile afecteaza
in mod direct rezolutia folosita. Aceeasi rezolutie va asigura o imagine mai bine
conturata pe un monitor cu diagonala ecranului mai mica, deoarece acelasi numar
de pixeli este distribuit pe o suprafata mai mica. Cele mai populare monitoare
astazi sunt cele CRT de 17 inch.</li>
<li>Rezolutia maxima. Rezolutia se refera la numarul de pixeli (puncte individuale de
culoare) afisati pe suprafata ecranului. Exprimarea rezolutiei folosite se realizeaza
prin identificarea numarului de pixeli de pe axa orizontala si cea verticala, cum ar
fi 640x480. Suprafata vizibila a ecranului, rata de reimprospatare a imaginii si
distanta dintre doi pixeli alaturati determina rezolutia maxima suportata de
monitor.</li>
<li>Distanta dintre pixeli (dot pitch) este cu atat mai buna cu cat este mai mica.
Micsorarea acestei distante conduce la obtinerea unor rezolutii din ce in ce mai
bune. De exemplu, un ecran cu pixelii asezati pe 1280 de randuri si 1024 de
coloane va suporta o rezolutie maxima de 1280 x 1024 pixeli.</li>
<li>Rata de reimprospatare (pentru monitoarele CRT) reprezinta numarul de imagini
afisate pe ecran intr-o secunda. Daca monitorul ofera o rata de reimprospatare de
72 Hz, inseamna ca toti pixelii ecranului sunt reimprospatati de 72 de ori pe
secunda. Rata de reimprospatare este extrem de importanta sub aspectul
ergonomiei, putind afecta vederea utilizatorului care sa afla in fata calculatorului
un numar mai mare de ore pe zi. Atunci cand rata de reimprospatare este mai mica
de 72 Hz, ochiul uman va receptiona o palpaire continua a imaginii, ceea ce va
conduce la obosire prematura si aparitia durerii de cap.</li>
<li>Adancimea de culoare. Combinatia dintre modurile de lucru suportate de placa
video si monitor determina numarul de culori care pot fi afisate. De exemplu, un
ecran care poate opera in modul SuperVGA (SVGA) poate afisa pana la 16777216 de culori, deoarece poate lucra cu o descriere pe cate 24 de biti pentru
fiecare pixel. Numarul bitilor utilizati pentru descrierea unui pixel mai este
cunoscut si sub numele de adancime de culoare. La o adancime de culoare de 24
de biti, 8 biti sunt alocati fiecarei culori primare - rosu, verde si albastru. Aceasta
adancime de culoare este de asemenea cunoscuta sub numele de „true color”
deoarece poate produce peste cele 10 milioane de nuante pe care ochiul uman este
capabil sa le discearna. Afisarea in 16 biti de culoare poate produce doar 65536 de
culori. Afisarea pe 8 biti produce 256 de culori sau nuante de gri, iar afisarea pe 1
bit este monocroma. </li>
</ul>


</body>

</html>
