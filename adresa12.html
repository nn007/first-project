<html>
<head>
</head>

<body>
<center><h1><u>Camera Web</u></h1></center>
<p>Camera web este o camera video ce capteaza, digitizeaza si transmite imaginile in timp real catre un calculator sau o retea de calculatoare. Se conecteaza la calculator prin USB sau (mai rar) FireWire; se alimenteaza din aceeasi interfata, fara a necesita un alimentator separat. De regula are o rezolutie scazuta (640x480 pixeli), din cauza ratei reduse de transmisie a datelor prin USB 1.1 sau 2.0, existand insa si variante cu inalta rezolutie care folosesc USB 3.0.</p>
<p>Prinderea de monitor se face, in cele mai multe cazuri, cu ajutorul unei cleme.

Cele mai multe modele au o optica simpla, fara focalizare (focalizare fixa, reglata din fabrica pentru distanta uzuala de la monitor pe care se fixeaza si pana la utilizator) sau cu focalizare manuala. Anumite camere web integreaza si un microfon, transmisia sunetului catre calculator facandu-se fie digital, prin intermediul cablului USB, fie analogic, prin cablu audio pana la placa de sunet a calculatorului. Unele modele dispun de o serie de leduri albe care asigura iluminarea fetei in situatii de lumina slaba.</p>

</body>

</html>
