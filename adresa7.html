<html>
<head>
</head>

<body>
<center><h1><u>Memoria</u></h1></center>
 <p>Memoria calculatorului desemneaza modul fizic de stocare interna a datelor pe cipuri
electronice. </p>

<ul>Exista mai multe tipuri de memorii :
<li>ROM (Read Only Memory), memorie care permite doar citirea, nu si scrierea
datelor. Toate calculatoarele contin memorie ROM, in care sunt scrise
instructiunile de pornire a calculatorului. </li>
<li>RAM (Random Access Memory), memoria cu acces aleator. Acest tip de memorie
permite atat citirea cat si scrierea de date. La oprirea calculatorului, datele din
memoria RAM care nu au fost salvate pe disc se pierd. Accesul la datele stocate
se face aleator, nu succesiv, oricare celula de memorie poate fi apelata
independent. Exista si memoria de tip SAM (Serial Access Memory), cu acces
serial sau secvential, ca o banda magnetica.</li>
<li>PROM (Programmable ROM), memorie in care se poate stoca un program. Ca si
memoria ROM, si PROM este ne-volatila (datele inscrise in ea nu se pot sterge).</li>
<li>EPROM (Erasable PROM), este un tip special de PROM care se poate sterge prin
expunerea la ultraviolete.</li>
<li>EEPROM (Electrically EPROM), este un tip special de PROM care se poate
sterge prin expunerea la sarcina electrica.</li>
<li>DRAM (Dynamic RAM), construita din perechi de tranzistori si condensatori,
fiecare astfel de pereche formand o celula de memorie care reprezinta un bit.
Condensatorul stocheaza informatia in una din cele doua stari posibile, 0 sau 1, iar
tranzistorul permite citirea sau schimbarea starii condensatorului. Starea
condensatorului nu este permanenta, el se mentine incarcat doar cateva
milisecunde, dupa care se descarca. Pentru pastrarea informatiei, condensatorul
trebuie reincarcat periodic, de unde si numele de memorie dinamica.</li>
<li>SDRAM (Synchronous DRAM), memorie capabila de a se sincroniza cu frecventa
de tact a procesorului.</li>
<li>RDRAM (Rambus DRAM), cu magistrala de date de mare viteza numita canal
Rambus, varianta mai scumpa, utilizata in prezent la acceleratoarele grafice.</li>
<li>DDR-SDRAM (Double Data Rate-SDRAM), care primeste si transmite date atat
pe alternanta pozitiva a ciclului procesorului cat si pe cea negativa, ceea ce
conduce la dublarea ratei de transfer a datelor fata de SDRAM.</li>
</ul>


</body>

</html>
